---
title: "Risultato GP Spa Francorchamps"
excerpt: "By _Guido Valentino_ (28/10/2024)"
collection: news
---

<br>

<h1 style="text-align: center; font-family: Algerian;">La Scarsezza Nello Sport</h1>
<hr style="border: 2px solid orange;" />

## PIETRO WADE ALLUNGA ANCORA
#### GARA 2 DA DIMENTICARE PER IL DM SQUADRA CORSE 
<br>
La spettacolare pista di Spa Francorchamps ha messo in mostra due gare incredibili dall’esito inaspettato, soprattutto nella seconda manche.
L’ennesima partenza al palo di Polano, in una pista stranamente irradiata dal sole, ha fatto da trampolino per vincere gara 1.

La prima partenza subito neutralizzata per un contatto alla Source, con danni riportati da Reyz Iann, ha obbligato la direzione a sventolare la bandiera rossa. Alla ripartenza, la leggera pioggerellina che si riversava sul circuito non ha rallentato la cavalcata di Polano, che in pochi giri ha portato suo vantaggio ad una decina di secondi. I 19 gradi presenti sulla pista hanno messo in difficoltà il resto del gruppone, con una bellissima battaglia a suon di sorpassi tra Sangerry, D91, Pietro wade, F40Manfro e Nicolaslevin. Queste battaglie hanno però rallentato il leader del campionato, che con una strategia diversificata rispetto dagli altri, ha penato e non poco. Dopo il valzer dei pit, la leadership di Polano non è mai stata in discussione, mentre la rimonta di Pietrowade è stata efficace, arrivando fino al secondo posto. Ottima la gara del duo DM squadra corse, alle prese però con una macchina nervosa e scivolosa per tutto il tracciato. Sangerry termina quinto, dopo essere stato costantemente a cavallo del podio, ma una strategia errata da parte del team lo ha costretto ad una sosta in più. Eliakoby, sesto, ha avuto difficoltà di visibilità durante tutti gli appuntamenti e non è riuscito ad estrarre il potenziale della vettura. Anche Nicolaslevin ha dovuto effettuare una seconda sosta e ha perso l’opportunità di attaccare il quarto posto, che sarebbe stato un risultato davvero inaspettato. Seguono Riccio, Reyz Iann e sapio82. Non presente Maxwhitedragon, in trasferta col suo team per affari riguardanti forniture dedicate alla sua squadra (un articolo dedicato uscirò in settimana), ed assenti anche Mostabarth, Wakibaba e giumir46, che dovrebbe riuscire a rientrare per qualche appuntamento, dopo una prima rinuncia.

20 gradi in gara 2 con una nebbia che ha condizionato le partenze e il normale svolgimento del format. Due rosse hanno neutralizzato le fasi iniziali, con un incidente grosso sul rettilineo del Kemmel, fortunatamente con solo danni alle vetture. La partenza definitiva, amministrata con furbizia da sapio82, ha messo in luce Sangerry, capace dopo qualche sorpasso, di condurre, tampinato dagli avversari, buona parte della gara. Anche qui sorpassi e contro sorpassi, con il culmine alla fine del giro 5, dove un contatto di gara che ha coinvolto Nicolaslevin, Sangerry, D91 e indirettamente anche F40Manfro e Pietrowade, poco prima del pit, fortunatamente senza danni. Ha avuto la peggio il leader della classifica, andando a muro poco prima della pitlane. Un dejavu visto alla stagione d’esordio per il pilota veronese. Il tempo perso però non ha negato al numero 9 di recuperare, complici anche le disavventure del duo DM squadra corse, autori di escursioni fuori pista alla eau rouge-radillon e costretti a pittare di nuovo per sistemare i danni.
La pressione del rientrante Polano, partito ovviamente dietro, ha sortito gli effetti desiderati, ovvero condurre Sangerry all’errore, cumulando qualche secondo di penalità, così come lo stesso numero 42. Ne approfitta quindi Pietrowade, alla sua quarta vittoria stagionale, seguito da Sangerry, primo podio in carriera nel CIS insieme a Nicolaslevin, che quatto quatto ha goduto dei vari secondi di penalità che davanti Polano ha accumulato, nel tentativo di recuperare. Podio inedito e ben accolto dai tifosi, sinonimo di una sempre più grande competitività anche dei nuovi iscritti. Quarto quindi Polano, quinto un ottimo Riccio, che muove la sua classifica, seguito da sapio82, Eliakoby, sempre alle prese con problemi di visibilità e Reyz Iann, appuntamento sottotono per l’alfiere del team CCR. Chiudono mestamente la classifica F40Manfro e D91, autori, come detto, di troppi errori che gli sono costati secondi di svantaggio e pitstop aggiuntivi. Ciliegina sulla torta, entrambi hanno ricevuto 5 secondi di penalità per aver oltrepassato la linea bianca in uscita dalla pitlane. Un appuntamento in Belgio da dimenticare, e i piloti sperano di tornare competitivi già dal prossimo evento.

Metà campionato è già in archivio, e sembra ieri che questa stagione era alle porte. Ora ci sarà una settimana di pausa, come richiesto da un membro del team e approvato a maggioranza dai piloti. Una settimana per riorganizzare le idee e sistemare i problemi che gli inseguitori hanno riscontrato, per tentare di diminuire il cospicuo distacco che la leadership ha accumulato in queste cinque piste. Appuntamento sul nostro giornale, con qualche curiosità durante questi giorni, e alla prossima gara in programma al Daytona International Raceway.<br>
La [classifica](/results) aggiornata e [risultati](/calendar/spa) della tappa sono stati pubblicati.

Di _Guido Valentino_

<hr style="border: 2px solid orange;" />

<br>

⚠️ **Disclaimer** ⚠️
Tutti i riferimenti a persone reali, eventi, o affermazioni in questo articolo sono puramente casuali e creati a scopo satirico e goliardico. Non si intende offendere o diffamare nessuno. Le informazioni contenute sono da intendersi unicamente a fini di intrattenimento. Eventuali similitudini con fatti o persone reali sono puramente accidentali.