---
title: "Risultato GP Hockenheim"
excerpt: "By _Guido Valentino_ (23/10/2024)"
collection: news
---

<br>

<h1 style="text-align: center; font-family: Algerian;">La Scarsezza Nello Sport</h1>
<hr style="border: 2px solid orange;" />

## PIOGGIA E BANDIERE ROSSE IN PISTA AD HOCKENHEIM 

Ci aspettavamo il brutto tempo in Germania, e così è stato. Le qualifiche, svoltesi sotto una copiosa acqua, ha visto svettare ancora una volta Polano (terza pole position stagionale, seconda consecutiva), davvero in palla sul giro secco, che di pochi centesimi beffa un Pietrowade sempre vicino alla vetta, cosa che ormai non è più una sorpresa. Incredibile l’equilibrio visto in qualifica, con ben 5 piloti in meno di due decimi. Buona anche la qualifica di Maxwhitedragon, all’esordio nel campionato. Assenti invece, Springbead, Giumir46, Sapio82 e Mostabarth. Non presente solo per le qualifiche, Riccio. Il team ha poi rivelato che in fase di fire up del motore e relativo riscaldamento, un problema tecnico ha fatto fare gli straordinari ai meccanici, rendendo disponibile la vettura solo per gara 1.

La prima delle due gare ha visto una tregua da parte del maltempo, permettendo alla pista di asciugarsi ma di rimanere comunque fredda per colpa della nebbia che piano piano ha avvolto le curve del tracciato. La gara ha avuto due neutralizzazioni con bandiera rossa a causa di ripetuti errori di Marieleveze in staccata della curva Spitzkehre, il lento tornante dopo il rettilineo. La terza partenza è stata poi quella buona, con Polano, Pietrowade ed F40Manfro che scappano rispetto agli altri. Conquistata la vetta da parte del numero 22, il tentativo di fuga è riuscito solo in parte e la strategia diversa rispetto agli avversari, gli ha fatto perdere molte posizioni, recuperate poi dopo la sosta di tutto il gruppone. Bellissima la lotta tra il due volte campione e il leader del campionato, che consapevole della forza che riesce a mettere in pista, ha atteso l’unico errore dell’esperto pilota Audi e ha poi concluso la gara con un buon margine di sicurezza. Pietrowade vince e convince, seguito comunque da un ottimo F40Manfro e dall’altro alfiere DM squadra corse, terzo e sorpreso dalla competitività della sua vettura. Segue Polano, la strategia scelta dal suo team non è stata la migliore purtroppo per lui. Eliakoby chiude quinto e sesto Sangerry, due piloti di cui la costanza di rendimento è sicuramente da apprezzare e da applaudire. Maxwhitedragon conclude con una, oserei dire, eroica settima posizione, visti i pochi giri effettuati sulla pista e sulla vettura. Segue Marieleveze, sotto la lente d’ingrandimento della direzione, Nicola slevin apparso un po’ sottotono, ReYz iann e Riccio. Ritirato Wakibaba, che incassa un duro stop dopo le belle prestazioni della scorsa gara.

Torna la pioggia in gara 2, e la griglia invertita crea molti grattacapi ai contendenti per il titolo, sin da subito in lotta per cercare di recuperare. Davanti Riccio e Nicola slevin si danno battaglia seguiti dalla coppia Marieleveze-Sangerry, anche loro in difficoltà per le avverse condizioni meteo. Il pilota campano numero 10 però saluta il gruppone subito per problemi tecnici e la corsa continua con Nicolaslevin comandare. Nelle reteovie le hattaglie tra Pietrowade, Polano, F40Manfro e D91 accendono l’entusiasmo dei tifosi e tra qualche tocata al limite e controlli sotto l’acquazzone , la spunta il numero 42 che con fatica va a prendersi la leadership senza più lasciarla, nonostante l’azzardo di non cambiare gomme, come invece molti hanno fatto. Vince dunque Polano, secondo e terzo i due piloti SM racing che a suon di risultati sempre positivi primeggiano nelle due graduatorie. Quarto Nicolaslevin, in recupero dopo la prestazione opaca di gara 1 e Riccio, speriamo sia uno spiraglio per buone prestazioni. Segue Sangerry che precede di poco D91 ed F40Manfro. Gara sfortunata per il duo DM squadra corse. Chiudono Maxwhitedragon e Reyz Iann.

È dell’ultimo minuto la notizia della squalifica per due appuntamenti data al pilota Marieleveze, per i continui errori e incidenti causati nel corso dei campionati a cui ha partecipato. Il Flanacan team ha subito comunicato che uno stop forzato non sarebbe sostenibile per le casse del team, e soprattutto degli sponsor, e ha deciso di ritirare dal campionato il team e il pilota con effetto immediato.

Finalmente Maxwhitedragon riesce a muovere la sua classifica e a guadagnare qualche posizione. Le vittorie di Pietro wade e Polano rendono insieme a Marieleveze, di due stagioni fa, gli unici vincitori all’hockenheimring per un albo d’oro ancora tutto da scrivere.<br>
La [classifica](/results) aggiornata e [risultati](/calendar/hockenheim) della tappa sono stati pubblicati.

Ci scusiamo con i lettori per il ritardo nel giornale settimanale e recupereremo presto anche il giro della pole position di questo appuntamento. Nell’attesa , i team sono già alle prese col difficile circuito di Spa Francorchamps, in Belgio.

Di _Guido Valentino_

<hr style="border: 2px solid orange;" />

<br>

⚠️ **Disclaimer** ⚠️
Tutti i riferimenti a persone reali, eventi, o affermazioni in questo articolo sono puramente casuali e creati a scopo satirico e goliardico. Non si intende offendere o diffamare nessuno. Le informazioni contenute sono da intendersi unicamente a fini di intrattenimento. Eventuali similitudini con fatti o persone reali sono puramente accidentali.