---
title: "II Tappa Trofeo Fermoni: Mugello"
excerpt: "By _Guido Valentino_ (01/10/2024)"
collection: news
---

<br>

<h1 style="text-align: center; font-family: Algerian;">La Scarsezza Nello Sport</h1>
<hr style="border: 2px solid orange;" />

## MUGELLO PREWIEW

<div style="text-align: center;">
    <img src="../news_images/mugello.jpg" alt="Mugello" style="width:75%;"/>
</div>

Seconda tappa in vista per il quarto trofeo Fermoni, con fermata al Mugello, in Toscana. Il circuito, di proprietà della Ferrari, sorge nelle colline di Scarperia e San Lorenzo. Teatro di alcune delle più belle gare del motomondiale e della 1000esima gara in F1 della Ferrari, in pieno periodo covid. È un tracciato molto amato dai piloti di tutto il mondo e si snoda tra i saliscendi dell’appennino Tosco-Emiliano. La conformazione del terreno crea il mix perfetto di chicane e rettilinei e il tratto casanova-savelli seguito dalle impegnative due arrabbiate, dove la seconda cieca e velocissima è da percorrere a memoria senza troppi punti di riferimento. 

<div style="text-align: center;">
    <img src="../news_images/Mugello-White.png" alt="Mugello track" style="width:75%;background-color: black"/>
</div>

Il rettilineo, lungo poco più di 1km è sicuramente il tratto dove potranno esserci più sorpassi, mentre la lunghezza di 5245 m si pone all’opposto del primo appuntamento della settimana scorsa. Le 15 curve del tracciato toscano sono perfette per creare in pista lo spettacolo che tutti i tifosi si aspettano.

Stando a quanto la direzione gara ci comunica, saranno varie le defezioni sulla griglia di partenza. Wakibaba ha già dichiarato settimana scorsa che non si sarebbe presentato ai nastri di partenza, e come già descritto nell’articolo di presentazione del suo team (andatelo a [rileggere](/news/24_09_24_presentazione3) se lo avete perso), non avrebbero corso tutti gli appuntamenti. La presenza di Nicolaslevin è fortemente in dubbio, mentre Maxwhitedragon ha dovuto posticipare all’ultimo il suo esordio in questo campionato. Speriamo possa unirsi già da settimana prossima.

L’albo d’oro nell’unica edizione svoltasi nel primo trofeo, vede Pietrowade unico vincitore e unico poleman fino ad ora. Non ci resta che aspettare mercoledì sera per vedere se il pilota veronese aumenterà il suo bottino qui in Italia, o sarà qualcun altro a imprimere il suo nome tra i vincitori di questo prestigioso circuito.

Ultima notizia giuntaci nella giornata di ieri, sono state comminate delle reprimende ai piloti Polano e Marieleveze, per lo scambio di posizioni in regime di bandiera gialla e SC poco prima della partenza di gara 2. Doppia reprimenda per entrambi, che, nel caso dovessero prenderne un'altra al Mugello, scatterebbe subito una penalità. I due piloti dovranno prestare massima attenzione.

Di _Guido Valentino_

<hr style="border: 2px solid orange;" />

<br>

⚠️ **Disclaimer** ⚠️
Tutti i riferimenti a persone reali, eventi, o affermazioni in questo articolo sono puramente casuali e creati a scopo satirico e goliardico. Non si intende offendere o diffamare nessuno. Le informazioni contenute sono da intendersi unicamente a fini di intrattenimento. Eventuali similitudini con fatti o persone reali sono puramente accidentali.