---
title: "IV Tappa Trofeo Fermoni: Hockenheim"
excerpt: "By _Guido Valentino_ (15/10/2024)"
collection: news
---

<br>

<h1 style="text-align: center; font-family: Algerian;">La Scarsezza Nello Sport</h1>
<hr style="border: 2px solid orange;" />

## LO STORICO TRACCIATO DI HOCKENHEIM ACCOGLIE IL CIS


<div style="text-align: center;">
    <img src="../news_images/hockenheim_view.png" alt="Hockenheim" style="width:75%;"/>
</div>

Quarto appuntamento stagionale in avvicinamento e tutto il paddok del campionato farà tappa all’hockenheimring. La stagione vede fino ad ora una supremazia di Pietrowade che, grazie soprattutto all’ottima prestazione al mugello e ai due podi in Spagna, ha allungato sulla coppia DM squadra corse che cercheranno di assottigliare o perché no di superare già in questa pista il pilota veronese. 

Il circuito, costruito a partire dal 1938, su delle stradine che percorrevano i boschi del paesino omonimo, a pochi km da Stoccarda, ha subito svariate modifiche fino a trovare il suo massimo splendore dal ’66 al 2001 dove i lunghi rettilinei (intervallati da chicane per motivi di sicurezza, ndr) creavano uno spettacolo unico e irripetibile su altri circuiti. Qua la storica prima vittoria di Rubens Barrichello nel 2000, (primo brasiliano a vincere nella classe regina dopo la morte di Senna) è riuscito a primeggiare sapendo dosare le gomme da asciutto su mezza pista bagnata dalla pioggia, sempre protagonista in questa regione della Germania. Da non dimenticare la famosa scazzottata tra Nelson Piquet ed Eliseo Salazar, per una incomprensione che ha di fatto estromesso dalla corsa il pilota della Brabham da un gran premio dominato in lungo e in largo. Dal 2002, per il volere della FIA, è stato modificato, accorciandolo dagli oltre 6 km a circa 4.5, perdendo il fascino e lo splendore che lo contraddistingueva, e segnando praticamente la fine nella categoria più alta del Motorsport.

Gara di casa della Mercedes, ha una tribuna dedicata e vedremo se i due alfieri della stella dalle tre punte, Wakibaba e Sangerry, dedicheranno una livrea o un segno come omaggio.

<div style="text-align: center;">
    <img src="../news_images/hockenheim_track.jpg" alt="Hockenheim track" style="width:75%;background-color: white"/>
</div>

Spazio quindi giovedì al trofeo Fermoni, vedremo se ci saranno dei cambiamenti o conferme in vetta, e siamo curiosi di vedere a centro gruppo chi la spunterà, visti i distacchi davvero minimi e una lotta molto interessante. Da sottolineare, finalmente, la presenza di Maxwhitedragon in pista. Vedremo se il ritardo accumulato si farà sentire o riuscirà in poco tempo a recuperare per lottare comunque per posizioni interessanti. 

Di _Guido Valentino_

<hr style="border: 2px solid orange;" />

<br>

⚠️ **Disclaimer** ⚠️
Tutti i riferimenti a persone reali, eventi, o affermazioni in questo articolo sono puramente casuali e creati a scopo satirico e goliardico. Non si intende offendere o diffamare nessuno. Le informazioni contenute sono da intendersi unicamente a fini di intrattenimento. Eventuali similitudini con fatti o persone reali sono puramente accidentali.