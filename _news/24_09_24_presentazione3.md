---
title: "Scarsezza Presentazioni #3"
excerpt: "By _Daniele Di Segna, Ines Perta_ (24/04/2024)"
collection: news
---

<br>

<h1 style="text-align: center; font-family: Algerian;">La Scarsezza Nello Sport</h1>
<hr style="border: 2px solid orange;" />

## IL CAMPIONE IN CARICA SI SVELA

D91, campione in carica (userà il numero 1, ndr), dopo la cavalcata della scorsa stagione, presenta la sua nuova vettura. Venuta a sorpresa la rescissione del contratto del secondo pilota pietrowade, per scarse prestazioni (a detta della dirigenza, ndr) si pensava potesse correre in solitaria. Invece, a pochi giorni dall’inizio del campionato, con delle trattative mantenute segrete fino all’ultimo, ha annunciato l’ingaggio del due volte campione CIS, F40Manfro. La sua deludente prestazione nel terzo Trofeo Fermoni non ha influito nella scelta da parte del team, rinominato per l’occasione DM Squadra Corse, che pone piena fiducia nei due alfieri. La dirigenza è convinta che due piloti di alta fascia potranno far progredire l’intera squadra e mantenerla ai vertici delle classifiche.

<div style="display: flex; justify-content: space-between;">
    <img src="../news_images/team_dm1_news.jpeg" alt="Team DM 2" style="width:49%;"/>
    <img src="../news_images/team_dm2_news.jpeg" alt="Team DM 1" style="width:49%;"/>
</div>

La vettura scelta è l’Audi R8 LMS GT3, auto di punta della casa dei quattro anelli che mette a disposizione un motore v10 da 5.2 litri, con 580 Cv di base. Auto però potenziata dal team per soddisfare i criteri definiti dal regolamento. F40Manfro, che torna al suo numero, il 22, ormai è una bandiera della casa di Ingolstadt, dato che sin dalla creazione di questo campionato ha scelto di rimanere in terra tedesca. I due piloti detentori della maggioranza dei record del campionato, attirano sponsor importanti come Gillette, partner ufficiale, che da la colorazione verde accesa della livrea. Inoltre, hanno deciso di mantenere qualche differenza di colorazione per distinguersi, con tonalità di rosso per il numero 1 e giallo per il 22. Riusciranno a portare i due titoli a casa?

Di _Daniele Di Segna, Ines Perta_

<hr style="border: 2px solid orange;" />

## FRATELLI E COMPAGNI DI SQUADRA 

Team tutto in famiglia da parte della SM Racing. Il caposquadra Eliakoby, n. 11, dopo che il suo vecchio partner kamurhan ha abbandonato il campionato, ha accolto il fratello Pietrowade come compagno, visto che si è trovato appiedato alla fine della scorsa stagione. Il duo, con sede nel veronese e distaccamento a Modena, hanno lavorato a stretto contatto per decidere quale vettura fosse la migliore per le esigenze di guida e per le capacità economiche messe a disposizione dal loro CEO. Dopo una stagione al di sotto delle aspettative da parte di Pietrowade, numero 9, si sente sicuramente rinvigorito dalla carica che suo fratello porta con sé.

<div style="display: flex; justify-content: space-between;">
    <img src="../news_images/team_sm1_news.jpeg" alt="Team SM 1" style="width:49%;"/>
    <img src="../news_images/team_sm2_news.jpeg" alt="Team SM 2" style="width:49%;"/>
</div>

Secondo il team principal, la Aston Martin Vantage GT3 scelta, è la migliore vettura per le caratteristiche di guida del duo consanguineo, ed è sicuro che potranno spremerla al massimo e ottenere ottimi risultati, dato anche il promettente test prestagionale avvenuto giovedì scorso.
Persino Lawrence Stroll, executive chairman di Aston Martin limited company, si è espresso, in merito questo team, positivamente:”ho investito soldi e tempo nella F1 per vincere, e gli
importanti investimenti in progettisti lo dimostra. Però non voglio dimenticare che questa azienda ha una storia nel motorsport radicata, e differenziare gli impegni in altre categorie, anche emergenti come questa, porteranno molta visibilità e fama. Questi piloti hanno sempre performato molto bene e siamo convinti della scelta dandogli piena fiducia”.

Una livrea full carbon nell’anteriore lascia spazio al bianco sul retrotreno con una stella verde acqua a dividerli. Presente anche una striscia dall’animo racing in mezzo alla macchina che riprende gli stessi colori. Una grafica semplice ma efficace che già ha fatto innamorare molti tifosi del team. Solo il tempo ci dirà se le prestazioni saranno a livello della livrea.

Di _Daniele Di Segna_

<hr style="border: 2px solid orange;" />

## WAKI RACING TEAM, INCOGNITE SUL CAMPIONATO  

Il velocissimo pilota campano Wakibaba si presenta ai nastri di partenza del quarto trofeo con una carica incredibile. Le eccellenti prestazioni portate nei vari test ufficiali, e non, hanno instaurato una fiducia crescente nelle persone del team, che , ci teniamo a sottolineare, è l’unico che è rimasto lo stesso fin dal suo esordio, ormai quattro stagioni fa. Fiducia però che è minata dalle dichiarazioni del presidente e team principal:”nonostante l’appoggio di Mercedes AMG, che ringraziamo per l’ottima vettura che ci fornisce, e nonostante l’approdo di un importante partner (BWT, ndr) non siamo sicuri di riuscire a coprire l’intera stagione, che conta, come sapete, ben 10 appuntamenti. Il personale, però, non deve sentirsi in pericolo, in quanto tutta la struttura è ben organizzata per resistere ad eventuali cali di lavoro nelle settimane dove eventualmente non saremo presenti in pista”. 

<div style="display: flex; justify-content: space-between;">
    <img src="../news_images/team_waki1_news.jpeg" alt="Team Waki 1" style="width:49%;"/>
    <img src="../news_images/team_waki2_news.jpeg" alt="Team Waki 2" style="width:49%;"/>
</div>

Fanno ben sperare, comunque, queste parole, che speriamo non intacchino troppo il morale altissimo del ploro pilota, che ha scelto il numero 4. Come detto prima, scenderanno in pista con la AMG GT3, vettura già descritta nelle precedenti pubblicazioni. Il rosa/bianco la fa da padrone, come ormai abbiamo imparato a conoscere lo sponsor di depurazione di acqua austriaco, che quando entra a sponsorizzare pretende questa colorazione che ormai è diventata sinonimo di Motorsport, quasi al pari di livree storiche del passato.

Di _Daniele Di Segna, Ines Perta_

<hr style="border: 2px solid orange;" />

<br>

⚠️ **Disclaimer** ⚠️
Tutti i riferimenti a persone reali, eventi, o affermazioni in questo articolo sono puramente casuali e creati a scopo satirico e goliardico. Non si intende offendere o diffamare nessuno. Le informazioni contenute sono da intendersi unicamente a fini di intrattenimento. Eventuali similitudini con fatti o persone reali sono puramente accidentali.