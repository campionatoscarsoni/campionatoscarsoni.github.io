---
title: "Al Via il Quarto Trofeo Fermoni"
excerpt: "By _Guido Valentino_ (26/04/2024)"
collection: news
---

<br>

<h1 style="text-align: center; font-family: Algerian;">La Scarsezza Nello Sport</h1>
<hr style="border: 2px solid orange;" />

## AL VIA IL QUARTO TROFEO FERMONI

Oggi avrà finalmente inizio il quarto trofeo Fermoni. Dopo aver analizzato le varie vetture e gli iscritti, eccetto Maxwhitedragon che presenterà la vettura prossimamente per lontananza dalla sede e impossibilita di provare e allenarsi, procediamo a presentate la pista su cui esordiranno parecchi piloti. Si tratta del Grand Oak Raceway, in versione circuito nazionale. Situato tra verdi colline, il tracciato risente della conformazione nel quale è costruito. Ricco di morbidi saliscendi è un giusto mix tra rettilinei e curve dove serve tanta aderenza e una buona percorrenza generale.

<div style="text-align: center;">
    <img src="../news_images/Grand_Oak_Raceway_National_Circuit.jpg" alt="Grand Oak Raceway" style="width:75%;"/>
</div>

Composta da sette curve, 5 a sinistra e due a destra, metterà a dura prova i nervi dei piloti, dove dovranno cercare il punto giusto per attaccare. Insidiosa curva uno, dove serve tanta velocità, curva due e tre, raccordate tra loro, qui è facile incappare in errori che faranno la differenza, soprattutto in qualifica, dove uscire forte dalle tre è importante per il rettilineo successivo. La penultima curva è altrettanto ostica, soprattutto in uscita dove l’avantreno ha sofferto il lungo raggio di sterzata e il posteriore rischia di scivolare perdendo decimi di allungo fondamentali per tornare sul traguardo. I 3.73 km rendono questa pista molto breve sia come tempi sul giro che come distanza di gara.

Ricordiamo che la qualifica si svolgerà su 5 giri, e comporrà la griglia di partenza di gara 1 da dodici tornate. I tempi veloci in gara determineranno la griglia invertita di gara 2, sempre sulla stessa distanza di corsa. I tempi sono maturi, e i team, ormai da giorni sul nuovo tracciato si sentono pronti per dare battaglia.

Di _Guido Valentino_

<hr style="border: 2px solid orange;" />

<br>

⚠️ **Disclaimer** ⚠️
Tutti i riferimenti a persone reali, eventi, o affermazioni in questo articolo sono puramente casuali e creati a scopo satirico e goliardico. Non si intende offendere o diffamare nessuno. Le informazioni contenute sono da intendersi unicamente a fini di intrattenimento. Eventuali similitudini con fatti o persone reali sono puramente accidentali.