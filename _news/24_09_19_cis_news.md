---
title: "Quarto Trofeo Fermoni"
excerpt: "By _Guido Valentino_ (19/04/2024)"
collection: news
---

<br>

<h1 style="text-align: center; font-family: Algerian;">La Scarsezza Nello Sport</h1>
<hr style="border: 2px solid orange;" />

Bentornati cari amici lettori, dopo un terzo trofeo fermoni , di cui abbiamo parlato solo per metà campionato, causa noie burocratiche che ci hanno stoppato solo momentaneamente, siamo ritornati per parlarvi di nuovo del campionato organizzato dal CIS, campionato italiano scarsoni.
Un terzo trofeo dominato in lungo e in largo da D91, i 5 appuntamenti della passata stagione ormai sono in archivio e ci apprestiamo a vivere battaglie spettacolari.
Il due volte campione F40Manfro vuole sicuramente riprendersi il titolo che ha cercato vanamente di difendere con le vecchie Audi TT Rs e lancia il guanto di sfida al campione in carica D91, senza dimenticarci di Polano, fortissimo nel periodo di pausa, e wakibaba, che solo la sfortuna gli ha tolto la seconda posizione in classifica.

Per alcuni piloti che hanno abbandonato il curcus iridato, vuoi per motivi di budget, vuoi per mancanza di motivazione, abbiamo ben quattro nuovi iscritti. Nicola slevin, sangerry (potenzialmente conpagni di squadra) e giumir46, già impegnati in altre categorie, hanno voluto cimentarsi in questa competizione che fin dagli albori si è rivelata sempre tanto combattuta. Polano invece ha introdotto nella sua squadra l’esordiente ReYzz Iann, che siamo sicuri progredirà velocemente visto il livello del caposquadra.

Svariate le novità per questa categoria, dalle vetture che saranno GT3 con livello IP massimo di 850, libertà di potenziamento fino a quel massimo e assetti personalizzati, fino al ritorno della doppia gara per ogni appuntamento, che tanto era piaciuta nel secondo trofeo.

La qualifica, come ormai abbiamo imparato a conoscere, sarà di 5 giri e varrà un punto al poleman. Gara uno di 12 giri con consumo gomme portato a 4,5 e gommatura dell’asfalto che per regolamento sarà impostata a 70. Gara due invece ci sarà la griglia invertita rispetto a gara 1, ancora da definire però su quali modalità di inversione. Un punto a gara per il giro veloce. Dieci gli appuntamenti (con partenza sul circuito di Gran Oak, ndr) per un totale di 20 gare con la classifica, ci hanno comunicato dalla direzione, che sarà il più possibile compatta, coi 2 punteggi calcolati in base al numero di partecipanti. Ancora in fase di definizione l’eventuale sistema di scarto, dove la peggiore prestazione stagionale viene di fatto esclusa dal conteggio delle classifiche.

L’entusiasmo davvero altissimo, e i piloti già si danno battaglia nelle giornate di test collettive, ma già da stasera, col secondo test ufficiale precampionato, possiamo iniziare ad assaporare l’aria della competizione.

In attesa dell’ufficialità di auto e squadre, con relative livree vi invitiamo ad assistere numerosi a questo campionato che si preannuncia pieno di sorprese, anche prima del semaforo verde di giovedì prossimo.

Di _Guido Valentino_